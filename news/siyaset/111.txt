Bu sözler Sarıgül'ü ağlattı
Şişli'den Sarıyer'e bağlanması gündemde olan Ayazağa Mahallesi'ne giden Şişli Belediye Başkanı Mustafa Sarıgül'e vatandaşların sözleri duygu dolu anlar yaşattı 
 Şişli Belediye Başkanı Mustafa Sarıgül, Meclis’te kabul edilen ve Cumhurbaşkanı Abdullah Gül’ün onayını bekleyen Belediyeler Yasası kapsamında Şişli’den Sarıyer’e bağlanması gündemde olan Ayazağa Mahallesi’nde vatandaşlarla buluştu. 
 Cumhurbaşkanının onayının ardından Sarıyer’e bağlanacak Ayazağa’da bu Pazar sembolik bir referandum yapmaya hazırlanan Sarıgül, "Büyükşehirler yasasının içerisinde iki tane mahallenin bir başka ilçeye bağlanması, bir demokrasi ayıbıdır. Bu demokrasi ayıbını Pazar günü yurttaşlarımız sandık başına giderek temizleyeceklerdir" dedi. 
 PANKARTLARLA DONATILDI
  
 Ayazağa’nın çeşitli yerlerine " Ayazağa’nın geleceği halka sorulsun. Sarıyer’e Hayır, referanduma evet" pankartlarının asılması dikkat çekti. Evlerin balkonları, sokaklar bu pankartlarla donatıldı. 
 Sarıgül, saat 11:00’de Ayazağa Meydanı’na geldi. Gazetecilere açıklamalar yapan Sarıgül, alınan kararın demokratik olmadığını söyledi. Sarıgül, " Gece yarısı alınan karar. İyi bir mantık değildir. Adil bir mantık değildir. Bu doğru olmamıştır. Büyükşehirler yasasının içerisinde iki tane mahallenin bir başka ilçeye bağlanması, bir demokrasi ayıbıdır. Bu demokrasi ayıbını Pazar günü yurttaşlarımız sandık başına giderek temizleyeceklerdir" şeklinde konuştu. startFlvPlayer_Posta("divFlvPlayer8162","8162","201211","8162-1.jpg"); 
   
 'GÖREVİM PADİŞAHLARA KARŞI MÜCADELE ETMEK'
  
 Ayazağa mahallesi’nin Şişli’de kalması konusunda bir ısrarının olmadığını söyleyen Sarıgül, " Kalsın, diye bir şey söylemiyorum. Öyle bir şey de söylemem. Ben yurttaşlarımın özgür iradesine saygı gösteririm. Yurttaşlarımın yüzde 70’i Pazar günü ’evet biz Sarıyer’e bağlanmak istiyoruz’ derse başımın üzerinde yeri var. Ben padişah değilim, benim görevim padişah ve dikdatörlere karşı mücadele etmek" diye konuştu. 
 SARIGÜL’Ü AĞLATAN SÖZLER
  
 Vatandaşlarının büyük bir çoğunluğu da Sarıyer’e bağlanmak istemediklerini söyledi. Vatandaşların sözleri Şişli Belediye Başkanı Mustafa Sarıgül’ün duygular anlar yaşamasına neden oldu. 
 Bir vatandaşın, " Ayıramayacaklar bizi. Seviyoruz sizi. Siz bir haftadır ağlıyorsunuz. Ağlayacak olan biziz. Ne yaptınız, hırsızlık mı yaptınız ? Rüşvet mi aldınız ? Sınırları ayırabilirler ama gönülleri ayıramazlar" sözleri Sarıgül’ü ağlattı. 
 Yine bir yaşlı kadının " El ele, kol kola gideceğiz Sarıgül’le" diye bağırması Sarıgül’e daha da duygusal anlar yaşattı. Gözyaşı döktüğü görülen Sarıgül, daha sonra vatandaşların alkışları arasında Ayazağa’dan ayrıldı. 
 SEMBOLİK REFERANDUM
  
 Bu pazar Şişli Belediyesi yeni yasayla Sarıyer’e bağlanacak Ayazağa, Maslak ve Huzur mahallelerine sembolik sandıklar koyacak. Vatandaşlara ’Şişli’de mi kalmak istedikleri’, ’Sarıyer’e mi bağlanmak istedikleri’ sorulacak. Sonuçlar, Şişli’de kalmak yönünde çıkarsa yasayla ilgili Anayasa Mahkemesine başvurmaya hazırlanan Şişli Belediyesi, referandum sonuçlarını da mahkemeye sunacağı dava dilekçesine ekleyecek. 
 Özgür ALTUNCU - Özgür ARSLAN/İSTANBUL, (DHA)